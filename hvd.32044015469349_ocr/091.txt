171
172

epistolae nominando, non de illa ad Marim Persam, Avim idoneae probationis exprimens (Act. 10), post
sed de Edessenorum clericorum epistola sensisse
monstratur. Quomodo enim de epistola ad Marim
Persam, a qua primam Ephesinam synodum et beati
Cyrilli illic praedictum certum est impugnari doctri-
nam , aliquid memoratus Maximus orthodoxum
dixisse putandus est, qui, sicut supra plene jam dixi-
mus, dum de recipienda beatae recordationis papae
Leonis epistola censeretur, eam ob hoc recipiendam
statuit quia beati Cyrilli in Epheso expositae ﬁdei
conveniret, dicendo ita (Act. 4) : Concordat epistola
sanctissimi archiepiscopi regia: Romae Leonis exposi-
ξ tionibus trecentorum decem et octo apud Nicaeam san-
. ciorum Patrum, et centum quinquaginta apud Constan-
tinopolim novam Romam, et in Epheso a sanctissimo
Cyritlo episcOpo expositae ﬁdei; et subscripsi. Quis
igitur sic a totius humanitatis ratione sepositus inve-
nitur ut credat hunc sacerdotem in causa vel delini-
tione ﬁdei ita sibi exstitisse contrarium ut qui tam
pratclari pontilicis atque doctoris, id est beati Leonis,
epistolam aperte pia dogmata continentem beati Cy-
rilli quae in Epheso est exposita comparando doctrinae
judicavit orthodoxam, illius econtrario epistolae or-
thodoxam diceret esse scriptum , quod haeretica
voce ipsa beati Cyrilli dogmata molitur evertere?
Cum ergo impossibile sit videri unum eumdemquc
iudicem in deﬁnitione ﬁdei aut respuisse quod sibi
placuit aut idem sibi dicere placuisse quod respuit,
necesse est ut omnibus clareat non eum de illa epi-
stola ad Marim Persam, sed de ista potius Edesseno-
rum, qua: posterius ieeta est, quia sit ejus ortho- ο
doxa declarata dictatio censuisse.
XXIII. Nec aliquid [aliquem] moveat illud quod in
eadem interlocutione memoratur rescriptum epistolae
quod prolatum est ab eo qui ejus adversarius existit,
ut ex his verbis, sicut inimici orthodoxae ﬁdei ad
impugnandam primam Ephesinam synodum astrui
cupiunt, quasi de illa quae ad Marim Persam legitur
epistola. quam contra Ibam episcopum in Photii et
Eusthatii judicio ejus adversarii protulerunt, intelli-
gatur ita Maximum Antiochenum episcopum judi»
casse. Quod longe ab ejusdem Maximi esse sensibus
alienum superius idonea et multiplici ratione proba-
vimus. Nam illud quod ab adversario ejus scriptum
prolatum nomina [forte nominat] de ista Edesseno-
rum clericorum dictum esse non dubium est. Cum Β
enim nihil aliud TheOphilus adversarius Iba: episcopi
contra eum in Chalcedonensi synodo nisi gesta apud
Photium et Eustathium habita protulisset, et eam
partem gestorum, ut evidenter apparet, in qua conti-
nebatur Edessenorum epistola clericorum malevolo
supprimens, illam tantum per quam gravari putabat
Ibam episcopum fuisse fecisset recitari, tunc Ibas
episcopus, ut cum evidentius constaret, [aliquid
deest] ex ipsis quae ab eodem adversario prolatae
fuerant chartis, illam partem ab eo fraudulenter
omissam relegi petiit per quam illa epistola quze ad-
η versus eum lecta fuerat probatur exclusa, ut per hoc
quod ipse adversarius Theophilus protulerat convinci
efﬁcacius monstraretur. Unde et Maximus episcopus
partem qua Ibas episcopus ab objectis evidentius
